好像不算鸡汤，更适合当武侠小说素材。这个故事是转录的。

> 凌堃字仲讷，浙江乌程人。兵部郎中鸣喈子，世居县之晟舍。幼有异质。  
>
> 十岁随父居京师，兄弟三人并失后母欢。伯以杖死，乃痛哭殡宫前，绝粒七昼夜，惧终及，数觅死弗殊。有怜之者曰：“盍行乎！”  
>
> 于是憬然觉，走之晋，道乞食。遇相者奇之，授以术。隐姓名，自号铁箫子，为人揲蓍相宅，多奇验。临汾张先生素善《易筋经》神功，年号百岁，色如婴儿，而力能曳九牛。复从之学，尽其技。尝值盗数十辈，行劫于野，驰马挥鞭纵击之，卒禽渠魁。自是，恒、朔、忻、代间，莫不啧啧传铁箫子者。  
>
> 无何，兵部故人官于晋，迹得之，劝为制举业。  
>
> 道光二十一年，应顺天乡试中式，始归谒兵部请罪，遂为父子如初。 